# Määrittely ja suunnittelu

## 1.1 Projektin kuvaus

**Projektin idea:** Suunnitellaan mielenterveyttä ja hyvinvointia tukeva sovellus, joka tarjoaa valmiita sekä tutkittuun tietoon pohjautuvia arkipäivän aktiviteetteja ja käyttäjä voi seurata omaa edistymistään. 

**Käyttöliittymän tarkoitus:** Tehtävien suorittaminen parantaa käyttäjän mielenterveyttä, se lisää toiminnallisuutta ja suoritetut toiminnot lisäävät onnistumisen tunnetta.
Tehtävät ovat valmiiksi määriteltyjä, mutta muokattavissa tukemaan jokaisen käyttäjän yksilöllisiä tarpeita, ja käyttäjä voi valita listalta itselleen sopivimmat. Käyttäjä voi seurata omaa aktiivisuustasoaan suoritetuiksi merkitsemiensä tehtävien avulla.

**Ulkoasu:** Sovellus tarjoaa selkeän ja rauhoittavan käyttäjäkokemuksen. 

**Projektin tiimi ja vastuualueet:** Projektin tiimiin kuuluu Noora Raudaskoski ja Mari Taipale. Projekti suunnitellaan ja tehdään yhdessä, sovitaan yhteiset tapaamisajat projektin tekemistä varten. Vastuu jaetaan tasan tiimiläisten kesken.

*Sovelluksen jatkokehitysideoita:* 
- oma profiili- ja historiasivu
- pelillisyys


## 1.2. Käyttäjäpersoonat

### **Persoona A.**: Liisa, 17 vuotta.

**Tausta:** lukiolainen, jolla ahdistuneisuushäiriö sekä kova stressi tulevista ylioppilaskirjoituksista.

**Tavoitteet:** jakaa tehtäviä pienempiin ja kevyempiin osiin, jotta asiat eivät tuntuisi liian ylivoimaisilta.

**Haasteet:** mielenterveyden haasteiden sovittaminen kuormittavaan elämäntilanteeseen.

**Miten sovellus auttaa:** Liisa voi sovellukseen määrittää itse itselleen sopivia tehtäviä/askelia suuremman tavoitteen suorittamiseksi, tehtävän suorittaminen lisää onnistumisen tunnetta. 

### **Persoona B.**: Teppo, 21 vuotta.

**Tausta:** asuu omillaan, mutta hänellä on vaikeuksia suoriutua kotitehtävistä. Teppo opiskelee ammattikorkeakoulussa. 

**Tavoitteet:** opetella arjen hallinnan taitojen ylläpitämistä opiskelujen ohessa. 

**Haasteet:** motivaatio ja aloittamisen vaikeus

**Miten sovellus auttaa:** Teppo valitsee sovelluksesta pieniä arjen askareita päivittäin suoritettavaksi, jotta omassa kodissa oleminen olisi mielekkäämpää. 

### **Persoona C.**: Maija, 32 vuotta. 

**Tausta:** masennuksesta toipuva, yksin asuva, ei työelämässä.

**Tavoitteet:** lisätä mielekästä tekemistä ja aktivoida kodin ulkopuolelle.

**Haasteet:** yksinäisyys ja kotiin passivoituminen. 

**Miten sovellus auttaa:** Maija voi valita sovelluksesta tehtäviä, jotka lisäävät onnistumisen ja hyvän olon tunnetta, jotka auttavat poistumaan kotoa. 


## 1.3. Käyttötapaukset ja -tilanteet

### 1. Rekisteröityminen ja kirjautuminen sovellukseen**

Käyttäjän on luotava itselleen tili sovellukseen, jotta hän voi kirjautua sisään ja aloittaa tehtävien suorittamisen. 

**Rekisteröityminen:**
- Käyttäjä valitsee "Luo tili"
- Käyttäjä täyttää lomakkeeseen siinä pyydetyt tiedot, kuten nimi, sähköposti ja salasana.
- Käyttäjä saa vahvistuksen tilin luomisen onnistumisesta. (vahvistusviesti erilliseen ikkunaan tai lähetetään käyttäjän sähköpostiin)
- Käyttäjä ohjataan sisäänkirjautumissivulle

**Kirjautuminen:**
- Käyttäjä syöttää rekisteröinnin yhteydessä luomansa käyttäjätunnuksen ja salasanan
- Käyttäjä valitsee "Kirjaudu sisään"
- Käyttäjä ohjataan sovelluksen päänäkymään

### 2. Käyttäjä selaa tehtäviä, valitsee tai luo itselleen sopivat**

- Käyttäjälle näytetään tehtäväsivulla lista, josta hän voi valita itselleen sopivia tehtäviä suoritettavaksi
- Käyttäjä näkee tehtävän suorittamisesta ansaittavat pisteet (pisteet kerryttävät tasoa)
- Käyttäjä voi avata jonkun tehtävän klikkaamalla ja muokata sitä itselleen sopivammaksi
- Käyttäjä voi luoda uuden tehtävän, jos sopivaa ei löydy listasta. Käyttäjä valitsee "luo oma tehtävä" ja syöttää tehtävän tiedot, kuten nimen ja arvioidun suoritusajan. 

### 3. Käyttäjä voi merkata tehtävän suoritetuksi, ja saa siitä kerättyä tilillensä pisteitä.** 

- Käyttäjä avaa tehtävälistansa ja näkee siellä itselleen asettamat tehtävät
- Käyttäjä voi klikata tehtävän suoritetuksi. Sovellus antaa käyttäjälle sitten visuaalisen palautteen, pieni animaatio ja/tai kannustusviesti
- Tehtävän suorittamisesta ansaittavat pisteet siirtyvät käyttäjän profiiliin ja kerryttävät käyttäjän tasoa
(- Käyttäjä voi tarkastella ansaitsemiaan pisteitä ja tasoaan omalta profiilisivultaan)
(-Kehitysideana: käyttäjä voi käyttää ansaitsemiaan pisteitä virtuaalisiin palkintoihin, kuten pelihahmon ulkoasuun)


## 1.4. Käyttöliittymän prototyyppi

![Proto](proto.jpg)

**Sisäänkirjautumissivu:** Tällä sivulla käyttäjä syöttää sähköpostinsa ja luomansa salasanan kirjautuakseen sisään ja aloittaakseen tehtävien suorittamisen. Jos käyttäjällä ei vielä ole tunnusta, hän voi klikata "Luo tili", josta hänet ohjataa rekisteröitymislomakkeelle.

**Rekisteröityminen:** Jos käyttäjällä ei vielä ole tiliä, hän syöttää lomakkeelle etu- ja sukunimensä, sähköpostiosoitteensa ja luo palveluun salasanan. Kun käyttäjä on täyttänyt lomakkeen tiedot ja rekisteröitynyt, hän voi kirjautua sisään sovellukseen.

**Etusivu:** Kun käyttäjä on kirjautunut sisään, hän voi aloittaa tehtävien valitsemisen ja suorittamisen. Käyttäjälle näytetään valmiiksi luotu tehtävälista, josta hän voi klikkaamalla valita itselleen ne, joita kokee kykenevänsä suorittaa. Käyttäjälle annetaan myös vaihtoehto muokata tehtävää. 

**Hampurilaisvalikko:** Käyttöliittymän yläreunassa on klikatessa aukeava hampurilaisvalikko, josta käyttäjä pääsee navigoimaan eri sivuille käyttöliittymän sisällä. Käyttäjä voi tarkastella omaa historiaansa "tilastot" kautta, hän voi muuttaa tietojaan tai vaihtaa salasanaa "asetukset" kautta, navigoida takaisin etusivulle "tehtävät" kautta ja kirjautua ulos. 
*Tiimin huom: Hampurilaisvalikosta navigoitavat sivut ovat suunnitelmissa myöhemmin tehtäviksi, aluksi keskitytään saamaan kolme pääsivua toimiviksi* 


## 1.5. Tietoarkkitehtuuri ja tekninen suunnittelu

**Frontend:**
         - React: mahdollistamaan tehokkaan ja käyttäjäystävällisen käyttöliittymän, joka päivittyy ilman sivun lataamista. 

**Backend:**
         - Node.js: skaalautuvuutta ja reaaliaikaisuutta sovellukseen.
         - Express.js: Noden lisäosa, joka auttaa REST API:n toteutusta. 

**Tietokanta:**
         -  MongoDB: dokumenttipohjaisen rakenteen joustavaan tallennukseen.
         - PostgreSQL: tarjoaa vahvan relaatiomallin, jos tarvitaan monimutkaisempia tietokantarakenteita.
         
**Autentikaatio:** 
         - Firebase Authentication: tekee käyttäjätilien hallinnasta yksinkertaista ja turvallista
         - API: RESTful Web API: REST-arkkitehtuuri tarjoaa yksinkertaisen ja laajasti ymmärretyn tavan kehittää ja käyttää          sovelluksen API:a.

*Ylläolevia voidaan muuttaa tarvittaessa ja projektin tekemisen edetessä,  jos huomataan jonkun toisen mallin sopivan paremmin käytettävyyteen*


## 1.6. Testaus

Projektin tekemisessä käytetään seuraavia testusmenetelmiä:

**Iteratiivinen testaus:** testataan toimivuutta jokaisen kehitysvaiheen jälkeen. 

**Käyttäjätestaus:** tehdään käyttäjätestauksia, joilla selvitetään käyttöliittymän selkeyttä ja käytettävyyttä testauskysymysten avulla. 

  Testitehtävät:
  1. Rekisteröidy ja navigoi etusivulle
  2. Valitse kolme itsellesi sopivaa tehtävää
  3. Muokkaa yhtä tehtävää itsellesi sopivaksi
  4. Merkitse tehtävä suoritetuksi

  Testauskysymykset: 
  1. Millainen oli sovelluksen käyttökokemus?
  2. Jatkaisitko sovelluksen käyttämistä?
  3. Saavutitko tavoitteesi sovelluksen avulla?
  4. Mitä ominaisuuksia tai muutoksia kaipaisit?
  

## 1.7. Projektinhallinta

**Projektisuunnitelma:** Tämä dokumentti toimii projektin suunnitelmana. Dokumentissa on määritelty sovelluksen tavoitteet, käyttäjäpersoonat, käyttötapaukset, sovelluksen prototyyppi, tekninen suunnittelu sekä testausmenetelmät. Suunnitelmaa voidaan päivittää tarvittaessa projektin edetessä. 

**Versionhallinta:** GitHub toimii projektin versionhallintana ja yhtenä yhteistyön alustana. GitHubin repo on jaettu projektitiimiläisten kesken ja kumpikin tiimin jäsenistä voi tehdä muokkauksia repoon. 

**Lokikirjan pitäminen:** Tiimin jäsenet pitävät kirjaa projektin suunnitteluun ja tekemiseen käytetystä ajasta. Lokikirjaan merkataan käyteyn ajan lisäksi tehdyt muutokset ja sovitut tehtävänjaot ja seuraavien tapaamisten aiheet. Lokikirja liitetään projektin GitHub repoon omana md-tiedostonaan. 
